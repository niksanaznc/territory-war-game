# territory-war-game
Проектът ще представлява походова стратегическа игра и ще може да се играе от 2 или повече играча. Картата на играта
ще бъде квадратна мрежа, като всеки квадрат в мрежата ще представлява територия. За големина на картата ще може да се избира 
от няколко варианта. Всеки играч ще започва играта с 1 територия, като позицията на територията ще се избира случайно.
Останалите територии ще бъдат неутрални и ще могат да се превземат от играчите.
Териториите ще могат да се надграждат с пазар и крепост, като всяко ниво на пазара ще увеличава прихода на територията,
а всяко ниво на крепостта ще увеличава времето за превземане на територията с 1 ход.
Играчите ще могат да сключват съюзи, да си обявяват войни и да сключват мирни договори и търгуват помежду си. Всеки
играч ще притежава армия, като ще има възможност да тренира допълнително единици към армията си, да разделя армия на 2,
да движи армиите си по картата.
Армиите ще имат атака, защита и морал. При битка между няколко армии, губи армията загубила всички единици или чийто морал
е станал 0. Моралът ще се възстановява с определен процент всеки ход, в който армията не е в битка.
Ще има 2 възможности за край на играта - достигане на определен брой ходове или елиминиране на всички играчи освен 1 - победителят.
